# Mikroelektromechanikai-rendszerek
## Okosotthon

A projektem témájául az okosotthonokat választottam, mivel én magam is szeretnék egy ilyet megvalósítani, így kezdeti tanulmánynak jó ötletnek tűnt lemodellezni egyet.

## Használati útmutató

Figyelem! Az okosotthon beüzemelését szakembernek kell elvégeznie. 

Az okosotthon első funkciója a hőmérséklet és páratartalom mérése (és ez által a fűtés szabályozása). A mérő eszközt ne takarja le, különben a készülék nem valós adatokat mér. A mért eredményeket az OLED kijelzőn olvashatja le, felül a hőmérsékletet, majd alatta a páratartalmat.

A kültéri szenzorokat ne takarja le, ne szereljen föléjük semmit, ami megakadályozza a csapadék ráesését! Amikor a nevesség érzékelők esőt érzékelnek automatikusan becsukják az ablakokat, így erre Önnek nem kell figyelnie, így biztonságosan szellőztethet, időjárástól függetlenül.

A következő funkció az ajtónyitások érzékelése. Minden egyes lakásba való belépéskor és kilépéskor naplózza a rendszer az ajtó kinyitásának és becsukásának pontos időpontját. Így amennyiben illetéktelen behatolást észlel, azonnal lekérdezhető ennek pontos időpontja. De nem csak ez a rendszer előnye! Mától másodperc pontossággal tudhatja, családtagjai mikor értek haza vagy mentek el otthonról! (A rendszert ajánlatos biztonsági kamerával kiegészíteni. )

A mozgás- és fényérzékelővel felszerelt helyiségekben automatikusan felkapcsol a villany, amikor belépnek a helyiségbe. Energiatakarékossági szempontból ezt csak szürkület után teszi meg, amiről az alkonyérzékelő gondoskodik.



